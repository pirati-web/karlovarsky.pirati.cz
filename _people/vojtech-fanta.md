---
uid: vojtech.franta
name:     Vojtěch Franta  	# běžně používáné jméno
titles:
  before: Ing. Arch.
  after:
category:
  - clenove
  - vkraj
  - pks
ordvkraj: 1
ordpks: 2
description: náměstek hejtmana Karlovarského kraje, 1.místopředseda krajského sdružení
profession: krajský zastupitel pro oblast lázeňství a cestovního ruchu, první Pirátský starosta, architekt a spoluzakladatel Šviháka
heroImg: banner-ml.jpg
img: people/Vojtech_Franta.jpg # zakomentuj radek dokud není fotka
mail:
- vojtech.franta@pirati.cz
mob: +420 607 012 476
profiles:
  github:
  facebook: https://www.facebook.com/vojtafranta
  twitter:
  linkedin:
partyUid: pirati
---

Vojtěch Franta je vystudovaný architekt, spoluzakladatel lázeňského spolku Švihák a „první pirátský starosta“. V roce 2014 se v Mariánských Lázních podařilo Pirátům do té doby nevídané - vyhrát s přehledem komunální volby. Vojtěch přeskákal kandidátku a stal se "prvním Pirátským starostou". Za jeho úspěchem stála i aktivita spolku Švihák, který Vojtěch spoluzakládal. Tato parta nadšených lidí se už sedm let snaží rozšiřovat věhlas Mariánských Lázní jako místa vlídného ke svým obyvatelům i hostům a zároveň nabízející pestrý kulturně společenský program. I díky tomu byl v roce 2015 Vojtěch Franta zařazen v do prestižního výběru 30 pod 30 časopisu Forbes.  
  
V komunální i krajské politice se Vojtěch snaží razit koncepční a strategický přístup k veřejné správě. Na městě inicioval vznik komunitně zpracovaného strategického plánu, pomocí architektonické soutěže na městě zadal zpracování nového územního plánu, podobně postupoval na kraji ve všech jeho gescích. Za jeho působnosti se podařilo zapsat po 16 letech další statek UNESCO - Hornickou krajinu Krušnohoří/Erzgebirge. Inicioval vznik první veřejné výzkumné instituce Karlovarského kraje – Institutu lázeňství a balneologie. A s očekáváním vyhlížíme zápis západočeských lázní na Seznam světového kulturního a přírodního dědictví UNESCO jako Great Spas of Europe.  
  
*"Nevím, jestli ubylo vizionářů, ale vize od politiků neslyšíme téměř žádné. Pakliže nám ale chybí vize, jsme pouze udržovateli současného stavu, a to si v případě Karlovarského kraje nemůžeme dovolit. Všichni potřebujeme znát náš společný cíl, naší vizi, vědět jak má město nebo kraj v budoucnu vypadat, kam se bude ubírat. Mám v tomto jasnou představu regionu citlivě využívajícího své přírodní bohatství ve formě propojení lázní, wellnessu, unikátní přírody a medical tourismu. Kraji, který využívá moderní technologie, podporuje inovace a připravenost na všechny budoucí výzvy. Zároveň nechci žít v regionu s krabicemi kolem dálnice a dírami po uhelné pánvi, bohužel tam dnes směřujeme a já bych byl rád, kdyby se nám podařilo nastavit jiný trend,"* doplňuje Vojtěch Franta.

---

