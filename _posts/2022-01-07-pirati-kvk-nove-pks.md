---
date: 2022-01-03
category: blog
layout: post
tags: Tiskova_zprava
title: Piráti v Karlovarském kraji si zvolili nové předsednictvo
author: Tiskova zprava
image: posts/5predsednictvo.png
important: true
---

 *6. 1.2022, Karlovy Vary -* **Členská základna Pirátů v Karlovarském kraji si zvolila nové předsednictvo krajského sdružení. Novým předsedou se stal loketský radní Vítězslav Adamec. Mandát v předsednictvu obhájil bývalý poslanec Petr Třešňák a krajský radní Jindřich Čermák. Novými členkami předsednictva se stala místopředsedkyně sokolovského sdružení Lucie Trčková a ostrovská patriotka Anna Bernátková. Nové předsednictvo se chce zaměřit zejména na práci s novými členy a nadcházející komunální volby.**

> *"Osobně bych se rád zejména věnoval vzniku nových místních sdružení a nalezení nových zájemců v dalších obcích a to nejen tradičními metodami, ale i např. organizací přednášek, koncertů, pilotních setkání s příznivci či přímo krajských schůzí v městech a obcích, kde nemáme zastoupení,"* **uvedl ve své kandidátské řeči Vítězslav Adamec.**
> 
Nominaci na obhajobu pozice předsedy odmítl Petr Třešňák a stal se 1. místopředsedou.

> "Velmi si vážím všech nominací, nicméně na pozici předsedy se již z časových důvodů necítím. Z pohledu určité kontinuity v krajském předsednictvu rád přijmu nominaci na některého z místopředsedů a rád budu zvolenému předsedovi k dispozici,"* **doplnil Třešňák.**

> "Za mou osobu bych se rád zaměřil na mediální obraz a spolupráci s mediální spojkou, což bude důležité zejména směrem ke komunálním volbám, které pro nás budou největší výzvou a na kterých musíme všichni pracovat. Věřím však, že máme voličům na komunální úrovni co nabídnout a naši dosavadní práci v zastupitelstvech dokážeme prodat" **uvedl Jindřich Čermák.**

> "Jako místopředsedkyně krajského sdružení bych ráda stmelila krajské sdružení napříč místními sdruženími, navázala na společné akce, podporu a sdílení zkušeností. Máme před sebou spoustu práce a naším cílem bude tuto práci dotáhnout do zdárného konce," **říká Lucie Trčková.**

> "Myslím že je potřeba přinést svěží pohled na vedení krajského sdružení a velmi si vážím toho, že jsem tuto příležitost dostala. Nyní je před námi nelehký úkol v podobě komunálních voleb a na nás bude prohloubit komunikaci s veřejností a dokázat jí, že jsou Piráti tou správnou volbou," **dodává Anna Bernátková.**
