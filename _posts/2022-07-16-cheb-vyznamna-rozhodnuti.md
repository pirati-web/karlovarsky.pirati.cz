---
date: 2022-07-16
category: blog
layout: post
tags:
    - Piratske_listy
    - Komunální_volby
    - Kampaň
title: Cheb čekají významná rozhodnutí
author: Ondřej Špendlíček
authorId: ondrej.spendlicek
image: posts/spendlicek.jpg
important: true
---
**Piráti jsou poslední tři a půl roku na radnici v koalici se silným partnerem, Volbou pro město (VPM). Ještě spolu s Koalicí pro Cheb (KpCh) a Hnutím 2018 zde představují ucelenou jednotu, která svou názorovou blízkost prezentovala již před posledními komunálními volbami a která trvá i dnes.**

Město Cheb se připravuje na příchod významného investora do průmyslového parku II. Za tímto účelem byly v uplynulém období zceleny pozemky a zvětšena tak nabízená plocha k prodeji. Další důležitou podmínkou byla změna územního plánu, která je nyní podrobována zkoušce v podobě soudního přezkumu a nového návrhu na pořízení stejné změny ÚP v případě, že by soudní přezkum svým trváním limitoval jednání se zájemci z řad investorů. Jedná se o regionálně velmi důležitý předěl, který by město Cheb mělo jak v rovině rozpočtu, tak v rovině zaměstnanosti a průmyslového významu posunout mnohem dále. Bude ovšem velmi důležité vybrat toho správného a vyjednat co nejvýhodnější smluvní podmínky pro zajištění další spolupráce investora na vývoji a podpoře města.

Velmi intenzivní jednání probíhají se zájemcem o koupi pozemků, určených pro bytovou výstavbu na Špitálském vrchu. Svoji polohou a rozsáhlostí je projekt na poli urbanismu Chebu jedním z nejvýznamnějších, a proto se zástupci Pirátů účastnili jak výběru architektonické studie, tak i navazujících procesů, které dále detailněji upravují budoucí průběh výstavby, jenž je rozdělen do 4 etap, stejně jako převod pozemků.

Významně se zástupci Pirátů angažují na poli kultury v Chebu, kdy se od počátku svého působení angažovali na znovuobnovení promítání v kině ART a od roku 2019 spolupracují na organizaci a spolufinancování založeného multižánrového benefičního festivalu Chebolet. Jeho letošní již čtvrtý ročník se uskuteční 20. 8. 2022 na krajinné výstavě pod chebským hradem a jste na něj všichni srdečně zváni, společně i s vašimi dětmi, kterým je významně věnován.

***Ondřej Špendlíček, lídr chebských Pirátů***
