---
date: 2022-12-06
category: blog
layout: post
tags:
    - Kulturně_kreativní_odvětní
    - JTF
title: RADA KARLOVARSKÉHO KRAJE SCHVÁLILA ZALOŽENÍ AGENTURY PRO KULTURNĚ KREATIVNÍ PRŮMYSLY - 4K
author: marketa.monsportova
authorId: marketa.monsportova
image: posts/monsportova4K_TK.jpg
important: true
---
***Náš kraj se mění. Od uhlí a těžkého průmyslu míříme k udržitelné ekonomice s vysokou přidanou hodnotou. A právě rozvoj kulturních a kreativních průmyslů - od rukodělných řemesel až po architekturu, reklamu, scénické umění či filmový a herní průmysl - mohou proměně kraje velmi pomoci.***

Zjednodušeně řečeno, aby se Karlovarský kraj mohl efektivně transformovat, musíme podporovat kreativitu. Právě proto již téměř dva roky pracuji na přípravě strategického projektu na podporu KKO - 4K. Ten vzniká jako strategický projekt v rámci Fondu spravedlivé transformace, který má kraj na odklon od těžby a transformaci samotnou finančně podpořit.

Nevymýšlíme nic nového. Kulturní a kreativní průmysly, třeba výroba porcelánu a sklářství, tu mají tradici. Problém je v tom, že v jejich podpoře dlouhodobě zaostáváme. V současné době je podíl tohoto odvětví na ekonomice kraje 3x menší než u srovnatelného Ústeckého kraje a téměř 9x menší, než je průměr ČR.

To chceme pomocí 4K změnit. Aby se nám to povedlo, potřebujeme zapojit místní kreativce a průmysl, a zjistit od nich, jak zlepšit podmínky pro jejich další rozvoj. V současné době probíhají setkání s odborníky i místními. Velmi důležitá je pro nás participace všech dotčených, a proto všechny důležité informace budeme prezentovat na [sociálních sítích](https://www.facebook.com/4K-Agentura-pro-kulturn%C3%AD-a-kreativn%C3%AD-pr%C5%AFmysly-Karlovarsk%C3%A9ho-kraje-111925558416018).

Mám velkou radost, že zakládací listiny schválila Rada Karlovarského kraje a věřím, že projekt schválí i pondělní zastupitelstvo - Karlovarský kraj si tento posun dopředu rozhodně zaslouží!

***Markéta Monsportová***
