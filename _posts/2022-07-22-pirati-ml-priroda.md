---
date: 2022-07-22
category: blog
layout: post
tags:
    - Piratske_listy
    - Komunální_volby
    - Kampaň
title: V Mariánských Lázních máme přírodu na prvním místě!
author: Martin Kalina
authorId: martin.kalina
image: posts/kalina.jpg
important: true
---
**O působení Pirátů v Mariánských Lázních se dá napsat mnohé. Byli jsme prvními zástupci Pirátské strany, kteří v roce 2014 usedli do vedení nějaké radnice a v roce 2018 své vítězství obhájili. Téhož roku se pak do vedení radnic po celé ČR připojili i další členové Pirátské strany.**

V Mariánských Lázních se v posledních letech řeší mnoho věcí. Město je těžce poznamenáno celosvětovou pandemií. Ta de facto vymazala cestovní ruch, na kterém je toto turistické centrum existenčně závislé. Na krizi pandemickou okamžitě navázala krize uprchlická. Zkrátka a dobře – aktuální volební období je obdobím krizového managementu a velkou zkouškou pro nás všechny.
Přesto ani v posledních letech nezapomínáme na to, co dělá Mariánské Lázně místem, do kterého se každý rád vrací. Je to samozřejmě příroda a voda.
V posledních letech se na vhodných místech po městě objevují nové tůně, které se následně stávají domovem vodních živočichů a rostlin. Od roku 2018 jich v Mariánských Lázních vzniklo 5 zcela přírodních a k tomu jedna částečně dlážděná. Opravují se také vodní nádrže a rybníky.
Další esenciální částí přírody je samozřejmě zeleň. To, že jsou Mariánské Lázně městem obklopeným lesy, vědí všichni. Věděli jste ale, že v roce 2020 vznikl ve městě komunitní ovocný sad? Nachází se v něm téměř 50 ovocných stromů různých druhů od tradičních jabloní a hrušní přes třešně, slivoně až po ořešáky. No a když už něco načít, tak to také dotáhnout do konce. Myšlenkou již při zakládání sadu bylo, že by se do něj dříve nebo později měly nastěhovat také včely, aby byla symbióza kompletní. V městském sadu se tedy letos objeví celkem 9 úlů.
Někdo by se mohl zeptat kde na takové projekty berou ti Piráti peníze? Je třeba poznamenat, že pod pirátským vedením je město velmi úspěšné v získávání dotací. Za poslední 4 roky na nich obdrželo na různé projekty téměř 90 000 000 Kč! To je případ i zmíněných tůní a sadu. Všechny tyto projekty jsme tak úspěšně realizovali při zachování rozumného hospodaření!
***Martin Kalina, starosta Mariánských Lázní***
