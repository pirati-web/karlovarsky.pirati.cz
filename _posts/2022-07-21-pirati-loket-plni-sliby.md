---
date: 2022-07-21
category: blog
layout: post
tags:
    - Piratske_listy
    - Komunální_volby
    - Kampaň
title: Piráti v Lokti plní, co slíbili
author: Petr Adamec
authorId: petr.adamec
image: posts/petradamec.jpg
important: true
---
**Po čtyřech letech ve vedení města Lokte můžeme s hrdostí prohlásit, že ve spolupráci s našimi koaličními partnery se nám povedlo úspěšně splnit většinu programu, se kterým jsme šli do předešlých komunálních voleb. Zároveň jsme se snažili poprat se s nečekanými událostmi, jako byla covidová krize či příliv ukrajinských uprchlíků.**6

Naší hlavní snahou bylo zapojit do rozhodování o rozvoji města Lokte občany. Zásadní změny a nové investice se musí připravovat ve vzájemné spolupráci, nikoliv za zavřenými dveřmi radnice, jak to bylo zvykem v minulosti. Pravidelně pořádáme diskuse s občany, či ankety nad aktuálními problémy. Aktuálně připravujeme nové webové stránky města, které by měly splňovat všechny náležitosti pirátské transparance a přívětivosti. Informování občanů jsme rozšířili o funknčí facebookový profil města a v posledních měsícíh i službu mobilního rozhlasu. 

 

Klíčové jsou samozřejmě investice. Na ty se nám podařilo získat dotační prostředky v řádech desítek milionů korun, což je naprosto nesrovnatelné oproti rokům minulým. Mezi nejdůležitější z nich patří dokončení obnovy Dvorany, ve kterém aktuálně sídlí Základní umělecká škola a Kulturní dům. Naším cílem od začátku bylo, aby Dvorana sloužila místním včetně dětí, což se naštěstí podařilo. 

Díky dlouhodobé a systematické práci se nám podařilo reálně začít řešit problém absence kvalitní hasičské zbrojnice pro naše dobrovolné hasiče, a to získáním vhodného pozemku a přípravy projektové dokumentace. 

Palčivým problémem města bylo dlouhé roky parkování. Povedlo se dokončit dopravní terminál v Nádražní ulici, který se po letech dočkal důstojné podoby. Parkování na náměstí bylo upraveno tak, aby zde primárně bylo umožněno parkování místních obyvatel. V letošním roce budou započaty velké investice – nový dopravní terminál před betonovým mostem. Ten vytvoří desítky nových parkovacích míst a náměstí tímto bude rezervováno již definitivně jen pro Lokeťáky. Konečně také bude započata rekonstrukce po desítky let zanedbávané Tovární ulice, kde bude rovněž zavedena kanalizace a obnoven povrch příjezdové komunikace.   

Ožehavým tématem které chceme, pokud možno hned po volbách začít řešit, je zřízení městské policie. Důvodem není pouze potřeba i represivně řešit parkování a dopravní situaci ve městě, ale také narůstající vandalismus. 

 
 

Město jsou však zejména jeho občané, a i díky nim jsme hrdí na naše město. V Lokti je opravdu mnoho lidí, kteří svou dobrovolnickou aktivitou přispívají k tomu, že jsme považováni za kulturní a sportovní centrum Karlovarského kraje, ale zároveň i jeho zelenou oázu Karlovarského kraje, kde žijí spokojení lidé a kterou zároveň vyhledávají návštěvníci z celé České republiky i z celého světa. 

 
Budeme rádi, když se na tom společně s Vámi budeme moci podílet i v budoucnu.
***Petr Adamec, starosta Lokte***
