---
date: 2022-11-12
category: blog
layout: post
tags:
    - Rozpočet
    - Transparentnost
    - Plníme_sliby
title: Krajský rozpočet bude konečně transparentní!
author: Martin Kalina
authorId: martin.kalina
image: posts/kalina_franta.jpg
important: true
---
**Žádná veřejná instituce včetně samospráv až po vládu nemůže dobře fungovat, když není její práce pravidelně kontrolována a hodnocena. Kontrolu mohou samozřejmě provádět dozorčí orgány a nadřízené instituce. Tato možnost by ale měla být dána také široké veřejnosti. Koneckonců jde o veřejné prostředky nás samotných a každý jednotlivý občan by měl mít možnost se bez dlouhého doprošování nebo výzev přes zákon 106 (zákon o svobodném přístupu k informacím) dostat k datům, která ho zajímají.**

Jako Česká pirátská strana jsme vždy kladli důraz na otevřenost a transparentnost. Ačkoli jsou tato slova v poslední době často zneužívána, jejich hlavní myšlenka zůstává. Občan má právo na přístup k maximálnímu množství informací. Nejen o dalším směřování své obce či města, ale také o jejich hospodaření.

Jedním z nástrojů, které tuto informovanost umožňují, je veřejně přístupný rozklikávací rozpočet. Tento systém se nám podařilo na Karlovarském Kraji prosadit a kdokoli má teď možnost se na hospodaření kraje s penězi podívat.

Máme obrovskou radost, že toto klíčové pirátské téma se podařilo po iniciativě náměstka Vojtěch Franta prosadit, a věříme, že povede k větší průhlednosti krajských financí - tedy i důvěryhodnosti našeho hospodaření ve vedení kraje.

Jak kraj s vašimi penězi nakládá si teď můžete zjistit z pohodlí svého domova přes [platformu Cityvisor](https://pi2.cz/kvkrozp).

**Ing. Martin Kalina, člen zastupitelstva KK a předseda finančního výboru KK**
