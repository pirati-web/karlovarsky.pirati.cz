---
date: 2022-06-29
category: blog
layout: post
tags:
    - Piratske_listy
    - Komunální_volby
    - Kampaň
title: Otevřená radnice ve Valči!
author: Nikola Kassl
authorId: nikola.kassl
image: posts/kassl.jpg
important:
---
**Hlavním cílem valečských Pirátů je obecní úřad dostupný pro všechny, ale hlavně také v online podobě. Ve Valči se nám v minulých volbách podařilo obhájit post zastupitele, který zastává Jiří Metod Kassl. Ten dlouhodobě prosazuje, aby sama obec na vlastních webových stránkách poskytovala online přenos zasedání obecního zastupitelstva, jak je běžné i v mnoha jiných obcích Karlovarského kraje a krajským úřadem doporučované. Zasedání často trvají až do nočních hodin a některé občany zajímají jen vybrané body, které by takto mohli sledovat z pohodlí domova.**

Otevřenost pro nás ale znamená mnohem více! Chceme zlepšit komunitní plánování – občané by měli mít možnost hlasovat o menších projektech, na které obec může získat dotace, nebo takové projekty sami navrhovat. U větších projektů pak jsou samozřejmostí veřejné prezentace a diskuze.

Pouze transparentní a otevřený přístup společně s dostupnými informacemi dokáží předejít často i zbytečným podezřením z nekalého jednání.

***Nikola Kassl, lídryně Pirátů ve Valči***
