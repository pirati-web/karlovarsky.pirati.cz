---
date: 2022-11-12
category: blog
layout: post
tags:
    - Lázeňství
    - Cestovní ruch
    - Podnikání
title: Pomáháme podnikatelům v cestovním ruchu překonávat překážky
author: vojtech.franta
authorId: vojtech.franta
image: posts/Vojta_inion.jpg
important: true
---
**Včera, 15. 11. jsme jako Karlovarský kraj uspořádali workshop, který byl zaměřen na dotační příležitosti pro podnikatele v cestovním ruchu a lázeňství**

Po roce 2019 potkaly cestovní ruch tři velké rány: Covid-19, výbuch muničního skladu ve Vrběticích a letošní ruská agrese na Ukrajině. To vše karlovarský cestovní ruch (zvláště pro jeho silnou orientaci na ruskou klientelu) i místní podnikatele velmi poškodilo. Nelze opomenout ani výrazné zdražení energií, které má taktéž velké následky.

Podnikatele v tom samozřejmě nehodláme nechat. Proto jsme připravili přehled toho, jak jim může pomoci nejen kraj, ale i stát a EU. A právě těmto třem úrovním byl věnován včerejší workshop.

Mám radost, že se workshop setkal jednak s hojnou účastí, ale také s pozitivní odezvou. Kraj prostě musí být v tomto ohledu sám proaktivní a podnikatele by měl pravidelně o nových možnostech informovat a pomáhat úskalí spojená s výzvami dnešní doby překonat.

***Vojtěch Franta, náměstek hejtmana Karlovarského kraje***
