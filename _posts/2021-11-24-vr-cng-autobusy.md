---
date: 2021-11-24
category: blog
layout: post
tags:
    - autobusy_CNG
    - Výběrové_řízení
title: Zrušení VŘ na CNG autobusy a co z toho plyne?
author: Piráti Karlovarský kraj
image: posts/autobusy.png
important: true
---
**Jistě vás neminula informace o těsném rozhodnutí rady, na základě kterého krajský úřad zrušil výběrové řízení pro veřejnou dopravu v regionu. Okolo tohoto tématu se to hemží dotazy, které dle nás stojí za to zodpovědět.**

  

**Proč výběrové řízení vzniklo?**

Autobusová doprava v celém regionu je značně zastaralá a proto jsme se rozhodli celý vozový park modernizovat a zefektivnit. Na základě výběrového řízení jsme chtěli najít dodavatele, který by zajistil dodávku 170 autobusů a jejich následný servis po dobu 10 let. Očekávaná cena celé zakázky měla být okolo 0,9 miliardy korun. 600 milionů měla tvořit dotace EU, 300 milionů korun měl být podíl kraje.

  

**V čem byl problém?**

Do výběrového řízení se připojil jediný dodavatel. Jeho požadavky však byly násobně vyšší (1,9 miliardy). Tato částka nám přišla jako nepřiměřená (například cena údržby autobusů vyskočila z částky 100 milionů na 800 milionů).

Nabídku jsme zvážili, včetně všech možností. Následně po právním posouzení celé nabídky se krajská rada těsnou většinou rozhodla VŘ zrušit.

  

**Co z toho plyne?**

Co nejrychleji zpracujeme dokumentaci pro vypsání nového výběrového řízení. Ačkoliv byla původní dokumentace zcela jistě v pořádku, novou dokumentaci rozdělíme na velké a střední autobusy zvlášť, čímž dáme šanci i dalším (menším) dodavatelům a vysoutěžené ceny budou výhodnější. Finanční krytí částky pak necháme schválit krajské zastupitele.

Kraj tak ušetří a čerpání dotace na nákup autobusů neohrozíme.
