---
date: 2022-02-18
category: blog
layout: post
title: Stanovisko k odvolání ředitele Muzea Františkovy Lázně
author: Piráti Karlovarského kraje
image: posts/muzeumFL.jpg
important: true
---
**Rádi bychom se jako Piráti Karlovarského kraje vymezili proti jednání Jana Kuchaře (STAN), starosty Františkových Lázní a poslance za koalici Pirátů a Starostů, ve věci odvolání ředitele Muzea Františkovy Lázně, Štěpána Karla Odstrčila.** 

Formu odvolání i související komunikaci s veřejností považujeme za netransparentní, neprofesionální a dehonestující nejen samotného ředitele, ale i zaměstnance, kteří se v plném počtu proti odvolání postavili otevřeným dopisem, ve kterém rozporují tvrzení a důvody předložené starostou. 

Nerozporujeme právo na odvolání, je však v rozporu s pirátskými principy otevřenosti, pakliže je provedeno způsobem, který navozuje silný dojem účelovosti daného jednání. 

Ač nás to mrzí, tak forma a způsob odvolání připomíná loňské neočekávané, účelové a řádně nezdůvodněné odvolání ředitelů KSO a KAM ze strany vedení města Karlových Varů. 

I přesto doufáme, že se Muzeum Františkovy Lázně, jako respektovaná regionální odborná instituce, bude rozvíjet i za nového vedení.

***Piráti Karlovarského kraje***
